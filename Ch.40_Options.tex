\chapter{Muut vaihtoehdot\label{options}}

Konttiteknologian ja konttien orkestraation lisäksi käytössä on muita julkaisutapoja. Konttiteknologian sijaan suoritusympäristön virtualisaatio voidaan toteuttaa virtuaalikoneiden avulla tai palvelua voidaan suorittaa suoraan fyysisellä palvelimella \cite{Watada19}.
Sekä konttien, että virtuaalikoneiden hallinnointiin voidaan käyttää konttiorkestraatioalustan sijaan tai lisäksi erilaisia pilvialustoja \cite{Bousselmi14}.
Konttiteknologioiden käytön yleistyminen on myös johtanut uusiin niin sanottuihin Serverless-ratkaisuihin \cite{Baldini17}.

Käsiteltävät vaihtoehdot jaetaan tässä tutkielmassa julkaisutapoihin, joita ovat kuvassa \ref{fig:container} esitetyt fyysiselle palvelimelle julkaisu sekä virtuaalikone- ja konttipohjaiset julkaisut.
Julkaisutapojen lisäksi käsitellään erilaisia orkestrointiratkaisuja konttien orkestroinnin ja pilvialustojen tarjoamien palveluiden muodossa.
Vaihtoehtoja ja niiden soveltuvuutta DevOps-toimintamallin mukaiseen ohjelmistotuotantoon verrataan toisiinsa.

\section{Virtuaalikoneet}

Virtualisoinnilla tarkoitetaan fyysisen laitteen tai resurssin toteuttamista virtuaalisessa muodossa.
Kokonaista virtualisoitua käyttöjärjestelmää kutsutaan virtuaalikoneeksi.
Virtuaalikoneiden avulla yksittäisen fyysisen palvelimen resurssit voidaan jakaa useamman virtuaalisen käyttöjärjestelmän välillä \cite{Smith05}.
Virtuaalikoneiden suoritus tapahtuu virtualisointiympäristössä (engl. \textit{hypervisor}, \textit{virtual machine monitor}), joka huolehtii fyysisen palvelimen resurssien abstrahoinnista ja virtuaalikoneiden hallinnoinnista \cite{desai13}.

Konttiteknologia on käyttöjärjestelmätason virtualisointia, kun taas virtuaalikoneet ovat laitteistotason virtualisointia \cite{}.
Virtuaalikoneet mahdollistavat konttien tapaan palvelimesta erillisen toistettavan ympäristön.
Kuvassa \ref{fig:container} esitetään virtuaalikonejulkaisun rakenne.
Virtuaalikoneiden erilliset käyttöjärjestelmät luovat paremman isolaation, jonka vuoksi virtuaalikoneet tarjoavat kontteja paremman tietoturvan \cite{Sultan19}.
Erillisistä käyttöjärjestelmistä johtuen kuitenkin kuten luvussa \ref{container} todettiin, niin kontti on kokonsa ja käynnistysnopeutensa suhteen virtuaalikoneita tehokkaampi ratkaisu.

Virtuaalikoneet voivat olla kontteja sopivampi julkaisuratkaisu varsinkin tietoturvan kannalta kriittisissä tilanteissa.
Lisäksi virtuaalikoneet tukevat useita käyttöjärjestelmiä, kuten Windows ja macOS pohjaisia virtuaalikoneita, kun taas konttiteknologiat on kehitetty pääasiassa Linux-pohjaisille järjestelmille \cite{}.
Virtuaalikoneiden kontteja suuremmat resurssikustannukset kuitenkin tekevät niistä selvästi huonommin soveltuvia konttiorkestraatioalustojen kaltaisiin ratkaisuihin.
Useat pilvialustat tarjoavat virtuaalikoneille konttien orkestrointia vastaavia palveluita, mutta Kuberneteksen kaltaista vakintuunutta ja yhtä kattavaa järjestelmää ei ole kehitetty \cite{}.

DevOps-toimintamallin vaiheiden kannalta tietoturva on tärkeintä operointi- ja monitorointivaiheissa, joiden osalta palvelun suoritusympäristönä voi toimia virtuaalikone.
Konttiteknologiaa voidaan kuitenkin käyttää muissa vaiheissa toimintamallia ja mahdollisesti myös operointi- ja monitorointivaiheissa virtuaalikoneen sisällä.
Tässä tilanteessa menetetään kuitenkin luvussa \ref{orchestration:devops} mainitut konttien orkestroinnin edut.

\section{Fyysiset palvelimet}

Virtualisointi, sekä virtuaalikoneiden, että konttien muodossa tarjoaa etuja monissa ohjelmistotuotannon tilanteissa.
Julkaisuratkaisuna voidaan kuitenkin käyttää myös palvelun suorittamista suoraan fyysisellä laitteistolla.
Tämän kaltainen perinteinen julkaisutapa on suorituskyvyltään ja tilavaatimukseltaan tehokkain ratkaisu yksittäisen palvelun julkaisussa, jonka vuoksi sitä käytetään varsinkin sulautetuissa järjestelmissä \cite{Heiser08}.
Virtualisaatio varsinkin konttiteknologian osalta ei kuitenkaan aiheuta merkittäviä kustannuksia \cite{torrez19}
Julkaisutapa ei sovellu hyvin DevOps-toimintamallin mukaiseen ohjelmistokehitykseen muun muassa luvussa \ref{orchestration:devops} käsiteltyjen etujen menettämisen vuoksi, joten julkaisutapaa ei käsitellä enempää tutkielmassa.

\section{Pilvialustat ja Serverless}

Pilvialustojen käytöllä viitataan palvelun tai sen osan toteuttamiseen ulkoisen palveluntarjoajan järjestelmien avulla.
Pilvialustan käytöllä monia ohjelmistontuotannon ja DevOps-toimintallin vaiheita voidaan tarvittaessa ulkoistaa pilvialustan vastuulle \cite{tomarchio20}.
Erilaisia pilvialustoja on paljon ja niiden toimintatavat ja tarjoamat palvelut vaihtelevat laajalti.
Tämän vuoksi tässä tutkielmassa pilvialustoja käsitellään käytännön esimerkkinä toimivan \textit{Google Cloud Platform}:in (GCP) kautta, joka on laajalti käytetty ja tarjoaa kattavan määrän erilaisia pilvialustoille ominaisia palveluita \cite{ahuja20}.

GCP tarjoaa muun muassa fyysisiä palvelimia, tallennustilaa, virtuaalikoneita, tietokantoja ja Kubernetes-klustereita \cite{Products23}.
Näin ollen kaikki aiemmin käsitellyt julkaisutavat sekä konttien orkestrointiin perustuvat ratkaisut voidaan toteuttaa pilvialustan avulla.
Pilvialustan käyttö ei siis ole myös konttiorkestraatioalustan käyttöä poissulkeva ratkaisu.
Luvussa \ref{platforms} mainittu Kuberneteksen \textit{Cloud controller manager} mahdollistaa pilvialustojen ja konttien orkestroinnin etujen yhdistämisen.

Kuva \ref{fig:architecture} sisältää esimerkkiarkitehtuurin Kubernetes-klusterin ja GCP-pilvialusta tarjoamien palveluiden yhdistämisestä.
Arkkitehtuuri sisältää luvussa \ref{orchestration} käsitellyt Kubernetes-klusterin osat.
Pilvialusta taas tarjoaa muun muassa tietoliikenneratkaisun, pysyväistallennustilaa ja klusterin ulkopuolisen kuormituksen tasaajan.

% Cloud services etc.
% Can orchestrate VMs, containers, bare metal
% Serverless, new thing, acually containerized?

\begin{figure}[ht]
\begin{center}
\includegraphics[width=1\textwidth]{figures/gke_architecture.png}
\caption{Kubernetes-klusteri yhdistettynä GCP:n tarjoamiin palveluihin \cite{cluster23}\label{fig:architecture}.}
\end{center}
\end{figure}

GCP tarjoaa myös Serverless-ratkaisuna \textit{Cloud Run} nimisen konttien suoritusympäristön, joka tavoitteena on poistaa kaikki tarve ohjelmistoinfrastruktuurin hallinnoinnille \cite{Products23}.
Serverless tarkoittaa pilvialustan infrastruktuurin piilottamista käyttäjältä ja palveluiden automaattista skaalaamista käyttömäärän mukaisesti.
Tämä mahdollistaa laskutuksen käyttömäärän perusteella, kun taas muut pilvialustapalvelut aiheuttavat usein jatkuvia kustannuksia \cite{shafiei22}.
Serverless-ratkaisut perustuvat yleensä konttiteknologian käyttöön ja niiden haittapuolia ovat ennalta-arvaamaton resurssien käyttö ja hidas käynnistymisaika \cite{shafiei22, mondal22}.
Myös Serverless-ratkaisuja on mahdollista yhdistää Kubernetes-pohjaisen konttien orkestroinnin kanssa \cite{mondal22}. 

DevOps-toimintamallin kannalta pilvialustat yksinkertaistavat tarvittavien palveluiden, kuten CI/CD-palvelimien käyttöä.
Pilvialustoihin voi kuitenkin liittyä esimerkiksi lainsäädännöllisiä ongelmia muun muassa käyttäjätietojen säilömisen osalta \cite{Barati22}.
Konttiorkestraatioalusta esimerkiksi Kuberneteksen muodossa on taas avoimen lähdekoodin standardisoitu ratkaisu, joka luvun \ref{orchestration:devops} perusteella soveltuu hyvin DevOps-toimintamallin mukaiseen ohjelmistotuotantoon ja voidaan julkaista jopa yksittäisen oman palvelimen avulla tai muun muassa pilvialustan avulla \cite{Muddinagiri19, Khan22}.

\begin{figure}[ht]
\begin{center}
\includegraphics[angle=90,width=1\textwidth]{figures/norppa_diagram.png}
\caption{Kubernetes-klusteri yhdistettynä GCP:n tarjoamiin palveluihin \cite{cluster23}\label{fig:architecture}.}
\end{center}
\end{figure}