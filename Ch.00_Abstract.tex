\begin{abstract}

DevOps tarkoittaa ohjelmistokehityksen ja IT-toimintojen yhdistämistä.
DevOps-toimintamalli mukainen ohjelmistotuotanto pyrkii automaattiseen laadunvalvontaan ja nopeaan julkaisusykliin.
Toimintamallin mukaista ohjelmistotuotantoa sekä sen osana tapahtuvaa jatkuvaa integraatiota ja toimitusta voidaan tukea konttiteknologioiden ja konttien orkestroinnin avulla.
Konttiteknologian avulla samankaltaista vakaan ja toistettavan ympäristön tarjoavaa konttia voidaan käyttää eri vaiheissa toimintamallia.
Konttiorkestrointialustat taas tarjoavat toimintamallia tukevia palveluita testi- ja tuotantoympäristöissä.

Tämä tutkielma tarkastelee DevOps:ia käsitteenä ja konttiteknologian sekä konttien orkestroinnin käyttöä osana DevOps-toimintamallia. Näin tarkoituksena on todeta konttien orkestroinnin ja DevOps-toimintamallin välinen yhteensopivuus.
Konttien orkestroinnin lisäksi käsitellään myös muita mahdollisia ratkaisuja, kuten virtuaalikoneita ja pilvialustoja.
Tutkielmassa esitetään myös käytännön toteutus konttiteknologian ja konttien orkestroinnin hyödyntämisestä DevOps-toimintamallin mukaisessa ohjelmistotuotannossa.

\end{abstract}
