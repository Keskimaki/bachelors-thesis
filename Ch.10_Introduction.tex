\chapter{Johdanto\label{intro}}

Konttiteknologiaa käytetään laajalti useilla ohjelmistotuotannon osa-alueilla.
Konttiteknologia mahdollistaa palvelimen suoritusympäristöstä erillisen vakaan ja toistettavan ympäristön \cite{Watada19}.
Konttiorkestraatioalustat hallinnoivat suuria määriä kontteja jaetussa klusterissa.
Orkestraatioalustat, kuten Kubernetes, mahdollistavat muun muassa palveluiden replikoinnin, tehokkaan julkaisuketjun, kontitettujen palveluiden monitoroinnin ja virhetiloista toipumisen \cite{Khan17}.

Konttiteknologiaa ja konttien orkestraatiota käytetään usein osana DevOps-toimintamalliin perustuvaa ohjelmistotuotantoa \cite{Kang16, Narasimhulu23}.
DevOps-toimintamalli pyrkii jatkuvaan integraatioon ja nopeaan julkaisusykliin.
Toimintamalli pohjautuu julkaisun ja laadunvalvonnann osalta tarkasti määriteltyihin automaattisiin prosesseihin \cite{Jabbari16}.

Tämän tutkielman tavoitteena on tarkastella DevOps:ia käsitteenä ja konttiteknologian sekä konttien orkestraation käyttöä osana DevOps-toimintamallia.
Näin tarkoituksena on todeta konttien orkestroinnin ja DevOps-toimintamallin välinen yhteensopivuus.
Konttien orkestroinnin lisäksi käsitellään myös muita mahdollisia ratkaisuja ja niiden vaikutusta DevOps-toimintamallin mukaiseen ohjelmistotuotantoon.

Luvussa \ref{devops} annetaan määritelmä termille DevOps ja erotellaan siitä tutkielman kannalta merkitykselliset osa-alueet.
Tämän jälkeen kuvataan DevOps-toimintamalliin usein kuuluvia toimintatapoja.
Luvussa \ref{orchestration} käsitellään konttiteknologiaa ja konttien orkestrointia.
Orkestraatiota käsitellään erityisesti Kubernetes-konttiorkestraatioalustan ominaisuuksien kautta.
Lopuksi pohditaan konttiteknologian ja konttien orkestroinnin sopivuutta osaksi DevOps-toimintamallin mukaista ohjelmistotuotantoa.
